# DnD vault per Obsidian
## Cartelle:
Il vault è formato da tre tipi di cartelle:
- `Generico`: questa cartella contiene tutto quello che può essere utilizzato in generale per una qualsiasi campagna di DnD, come pezzi del regolamento, idee per luoghi, enigmi e in generale qualsiasi cosa che possa essere utilizzata a prescindere dall'ambientazione specifica
- `Utils`: questa cartella potrebbe essere in un futuro inglobata in `Generico` in quanto l'idea è la stessa ma contiene principalmente note da utilizzare per l'automatizzazione di alcune parti del gioco.
- `NomeMondo`: ogni ambientazione ha la sua cartella specifica in cui vengono inserite tutte le cose che ne fanno parte: personaggi, enigmi non facilmente adattabili a altri contesti e cartelle per le singole avventure.
### Cartelle delle ambientazioni
Ogni singola ambientazione (tendenzialmente corrisponde a una campagna) ha una sua cartella. 
Queste contengono una cartella `Lore` che contiene le seguenti sottocartelle:
- `Avvenimenti`: ogni nota rappresenta un avvenimento storico (sarebbe carino anche mettere una data e avere l'intera timeline con il plugin per fare timeline ma ci si penserà poi)
- `Img`: contiene tutte le immagini ricorrenti nella campagna
- `Luoghi`: note corrispondenti a città e regioni presenti nel mondo di gioco
- `NPC`: contiene tutti i personaggi ricorrenti
Oltre a questa cartella ne vengono aggiunte altre per ogni avventura, con una struttura di sottocartelle simile più altre a seconda di quello che serve. La differenza è che dentro queste cartelle vanno messi soltanto le immagini e gli NPC temporanei che non verranno utilizzati in altre avventure. Per tutti i personaggi da conservare la procedura è di posizionarli nella cartella `Lore/NPC` e referenziarli direttamente nel file in cui appaiono, se anche questo file si trova nella cartella `Lore` (per esempio perchè la nota relativa a un luogo frequentato) oppure non c'è un posto appropriato per inserirlo un approccio utilizzabile è creare una nota o un canvas contenente i link a tutti gli NPC presenti nell'avventura. Se un NPC pensato per una singola missione dovesse tornare, basta spostare il file relativo nella cartella `Lore/NPC`

>[!Warning]
>Evitare di creare ulteriori sottocartelle, per quanto le cartelle possano essere piene è sempre meglio che vengano organizzate in modo organico dai link all'interno di note riassuntive piuttosto

>[!Note]
>Tendenzialmente con avventura si intende una singola missione. Possono però capitare una serie di missioni consecutive ma confinate in uno stesso contesto narrativo, in questo caso è probabilmente meglio raccoglierle tutte sotto una singola avventura (e quindi sotto una singola missione) in modo da evitare che personaggi minori creati solo per quel tratto narrativo debbano essere inseriti nella Lore dell'ambientazione.

## Tag
Per trovare facilmente e classificare alcune note di interesse vengono utilizzati dei tag:
- #irrisolto -> Nel paragrafo c'è un mistero che è stato solamente accennato ai giocatori (o lo sarà), ma la cui soluzione ancora non è stata scritta. In caso i giocatori siano interessati o in caso di mancanza di idee si può approfondire, altrimenti rimarrà solo uno dei tanti misteri irrisolti di quel mondo.
- #morto -> Se presente nella nota relativa a un NPC indica che è deceduto
- #inutilizzato -> Se presente nella nota relativa a un NPC, un avvenimento o un luogo vuol dire che i giocatori hanno preso scelte che non li hanno portati a conoscenza del contenuto della nota. Si può quindi scegliere se tenerli da parte per quando i giocatori torneranno in quella zona, oppure riciclare le idee per un'altra sessione