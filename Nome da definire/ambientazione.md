Un mondo in cui gli uomini (e le altre razze) hanno iniziato a sfruttare la magia estraendola dagli oggetti magici e dagli dei che sono stati combattuti, sconfitti e imprigionati. La gente si è dimenticata della magia come cosa naturale e la usa come se fosse frutto esclusivo del lavoro umano: gli stregoni non sono consapevoli di poter produrre magia o non ne sono più capaci, quindi apportano modificazioni al proprio corpo collegando dei macchinari ai propri dotti del mana. Qui possono inserire delle boccette di magia distillata che viene estratto dagli dei o da giacimenti naturali. Il contenuto delle boccette viene spinto nei dotti di mana e ogni fiala permette di lanciare uno e un solo incantesimo.
Tra le varie cose che gli esseri umani hanno fatto per sfruttare le forze naturali c'è stata l'impresa di conquistare l'inferno per costruirci la più grande centrale energetica del mondo: il ghiaccio degli stati ghiacciati viene spezzettato dai demoni imprigionati e viene usato (una volta riscaldato nei piani caldi) per creare il vapore che viene poi usato per produrre energia.
I druidi sono quasi del tutto scomparsi perché la professione ha perso di popolarità siccome la natura è vista solo come qualcosa da sfruttare.
Si trovano molti artificieri e forgiati.
I mostri sono cacciati dalle città e molti di loro esistono solo negli allevamenti intensivi dove vengono sfruttati per la carne e per estrarne la magia.
Eccetto le famiglie nobili che cercano ancora di mantenere la "purezza" della razza, la maggior parte delle persone è in realtà un incrocio di due o più razze